# 绿衣

> 绿为间色而为衣，黄为正色而为裳，选色倒错，譬行为违礼，故思古人之义。一说见衣而思人，怀念亡妻。

绿兮衣兮　绿衣黄里  
心之忧矣　曷(hé)维其已

绿兮衣兮　绿衣黄裳(cháng)  
心之忧矣　曷维其亡

绿兮丝兮　女(rǔ)所治兮  
我思古(gù)人　俾(bǐ)无訧(yóu)兮

絺(chī)兮绤(xì)兮　凄其以风  
我思古人　实获我心

> 衣、里、裳：上曰衣，下曰裳；外曰衣，内曰里。
>
> 曷维其已：何时能停止忧伤。曷，何。已，止。
>
> 亡：可通“忘”，完全忘怀义。
>
> 古人：故人，指亡妻。俾：使。
>
> 訧：同“尤”，过失，引申为怨望，即怀念亡妇，使我无怨望。