# 殷其雷

> 殷其雷女子赞美丈夫勤勉于公务而又望其早归。

殷(yǐn)其雷　在南山之阳  
何斯违斯　莫敢或遑(huáng)  
振(zhēn)振君子　归哉归哉

殷其雷　在南山之侧  
何斯违斯　莫敢遑息  
振振君子　归哉归哉

殷其雷　在南山之下  
何斯违斯　莫或遑处  
振振君子　归哉归哉

> 殷：雷声。阳：山南为阳。
>
> 何斯违斯：可作“何违斯”解，即为什么要离开这里。
>
> 莫敢或遑：不敢耽搁。
>
> 遑，空闲。君子：此处指丈夫。
>
> 归：回家。或解为其工作的地方。
>
> 莫或遑处：不敢停留。或，有；处，居。